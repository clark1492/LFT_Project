# Laboratorio di Linguaggi Formali e Traduttori
# Corso di Studi in Informatica
# A.A. 2017/2018
## Viviana Patti e Jeremy Sproston
## Dipartimento di Informatica — Università degli Studi di Torino
## Versione del 7 dicembre 2017
### Sommario
Questo documento descrive le esercitazioni di laboratorio e le modalità d’esame del corso
di Linguaggi Formali e Traduttori per l’A.A. 2017/2018.
### Svolgimento e valutazione del progetto di laboratorio
E' consigliato sostenere l’esame nella prima sessione d’esame dopo il corso.
### Supporto on-line al corso e forum di discussione
Sulla piattaforma I-learn sono disponibili due forum: il primo è dedicato alla pubblicazioni di an-
nunci e notizie di carattere generale, mentre il secondo è un forum di discussione dedicato per gli
argomenti affrontati durante il corso. L’iscrizone al forum annunci è effettuata automaticamente,
è possibile disiscriversi ma è consigliabile farlo solo a seguito del superamento dell’esame per
poter sempre ricevere in modo tempestivo le comunicazioni effettuate dal docente.
### Progetto di laboratorio
Il progetto di laboratorio consiste in una serie di esercitazioni assistite mirate allo sviluppo di
un semplice traduttore. Il corretto svolgimento di tali esercitazioni presuppone una buona conoscenza del linguaggio di programmazione Java e degli argomenti di teoria del corso Linguaggi
Formali e Traduttori.
### Modalità dell’esame di laboratorio
Per sostenere l’esame a un appello è necessario prenotarsi. L’esame di laboratorio è
orale e individuale, anche se il codice è stato sviluppato in collaborazione con altri studenti. Durante l’esame
vengono accertati: il corretto svolgimento della prova di laboratorio; la comprensione della sua
struttura e del suo funzionamento; la comprensione delle parti di teoria correlata al laboratorio
stesso.
#### Note importanti
  • Per poter discutere il laboratorio è necessario aver prima superato la prova scritta relativa al
    modulo di teoria. L’esame di laboratorio deve essere superato nella sessione d’esame in cui
    viene superato lo scritto, altrimenti lo scritto deve essere sostenuto nuovamente.

  • La presentazione di codice “funzionante” non è condizione sufficiente per il superamento
    della prova di laboratorio. In altri termini, è possibile essere respinti presentando codice
    funzionante (se lo studente dimostra di non avere adeguata familiarità con il codice e i
    concetti correlati).
  
  • Il progetto di laboratorio può essere svolto individualmente o in gruppi formati da al mas-
    simo 3 studenti. Anche se il codice è stato sviluppato in collaborazione con altri studenti,
    i punteggi ottenuti dai singoli studenti sono indipendenti. Per esempio, a parità di codice
    presentato, è possibile che uno studente meriti 30, un altro 25 e un altro ancora sia respinto.
  
  • Dal momento che durante la prova è possibile che venga richiesto di apportare modifiche
    al codice del progetto, è opportuno presentarsi all’esame con un’adeguata conoscenza del
    progetto e degli argomenti di teoria correlati.

### Calcolo del voto finale
I voti della prova scritta e della prova di laboratorio sono espressi in trentesimi. Il voto finale è
determinato calcolando la media pesata del voto della prova scritta e del laboratorio , secondo
il loro contributo in CFU (con una eventuale modifica nel caso in cui lo studente ha scelto di
sostenere una prova orale), e cioè
voto dello scritto ×2 + voto del laboratorio
voto finale=
±esito orale (facoltativo)
3
### Validità del presente testo di laboratorio
Il presente testo di laboratorio è valido sino alla sessione di settembre 2018.
